Nonostante l'abbondanza di articoli che sono stati scritti sull'Internet of Things (IoT), poca attenzione è stata data a come gli approcci di digital forensics possono essere utilizzati per dirigere indagini avanzate basate sull'IoT. Finora, l'IoT non si è completamente adattato alle strategie di digital forensic, dato che gli attuali strumenti e funzioni di digital forensic non sono pronti ad affrontare la complessità delle strutture IoT allo scopo di raccogliere, analizzare e testare potenziali prove dagli ambienti IoT che potrebbero essere utilizzate come prove ammissibili in un tribunale. Quindi, la questione affrontata è che, attualmente, non esiste un Framework forense digitale accettato che possa essere utilizzato per condurre indagini forensi digitali in ambienti basati sull'IoT. Oltre a questo, al momento di questo scritto, c'è stata poca attenzione su come raccogliere e salvare i log di rete e del server da ambienti basati sull'IoT per scopi investigativi. Sulla base di questa premessa, è stato delineato un Framework, un modello di indagine forense che identifica i principali pattern di traffico riconducibili ai comandi ricevuti e/o eventi provenienti dai dispositivi smart. Il principale obiettivo del Framework è l’automatizzazione del processo di rilevazione e identificazione di questi pattern.
È stata quindi prodotta una fase di sperimentazione del Framework proposto al fine di testarne l’efficacia. Attraverso i risultati ottenuti, si è capito che i comandi inviati da un utente ad un dispositivo IoT, possono potenzialmente essere interpretati tramite l’estrazione fatta da un’analisi dei pacchetti di rete. La procedura proposta servirà come linea guida per iniziare ad indagare sui dispositivi IoT e quale sarà il passo successivo. Questo faciliterà anche gli investigatori e i ricercatori nel campo della digital forensics sul processo di acquisizione dei dati e sviluppare strumenti di raccolta degli stessi. Questa procedura dovrebbe essere testata e verificata su una varietà di dispositivi IoT fino a quando non sarà una procedura completa per l'acquisizione dei dati IoT.

